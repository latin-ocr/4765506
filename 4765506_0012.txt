20

 

graeca ad definiendum Procli locum supra scripta re vera indicatis paginis
editionis Valderianae leguntur? quamquam quae posteriore loco allam sunt
pagina indicata. non lin. 19 sed lin. 2ss inveniuntur. Sed ea verba, quod ex
indicato paginarum ordine facile intelligitur, non in commentario ad Timaeum
sed in dissertationibus ad Politiam (sexta et sexta decima) leguntur, et non
tantum dissertationis sed ne periodi quidem ullius vel initium vel finem efficiunt.
In omnibus autem supra indicatis undecim dissertationibus Proclus sententiis
quibusdam a Platone in Politiae libro secundo et tertio propositis commotus
de variis rebus Homeri deos et heroes attingentibus disputat3 itaque additamen-
tum illud tam initio quam fine carens cujus auctor, quamquam aliorum etiam
Platonicorum placita in judicium vocat, maxime tamen in Proelo reprehendit
quod mundum ἄφθαρτον dixerit putaveritque Platonem quintum statuisse elemen-
tum⁷ quomodo pro· Procleis illis dari potuerit plane non capio. Ceterum quas
sententias impugnat additamenti auctor eae apud Proclum saepius inveniuntur,
velut in prooemio commentarii p. 3, in ipso commentario p. 88 seq. p. 152—157.
non tamen hos ipsos locos spectari ab eo dico. Jam si quaeris benevole lector,
quid ex tota hac disputatione lucratus sis, unice hoc intellectum velim ne sic
quidem sequi praeter Valderianam ullam aliam extare Proclei commentarii in
Timaeum editionem. Si autem mirari subit, quomodo tantus vir tantam errorum
turbam ciere potuerit, ego quidem causam afferre possum nullam3 hoc autem
scio jam Morhofium (in Polyhist. phil. 1, 7, 5 p. 36) dixisse Procli dissertationes
in Platonis remp. graece nondum esse editas, eumque errorem nostra etiam
aetate in libro cujus non nulla est auctoritas esse recoctum3 rectius ea de re
judicavit Fabricius in Bibl. gr. t. 8 p. 526 seq.

Ebertus in libro supra dicto a Th. Tayloro Anglo commentarium Procli
in Timaeum in anglicam linguam translatum Londini 1820 duobus voluminibus
prodiisse eumque librum et ad corrigendum et ad explicandum Procli textum
multum conferre tradidit3 ego quidem neque hanc versionem unquam vidi,
neque Parisinae editionis Procli accuratiorem habeo notitiam. Etiam alios libros
quamvis optatos velut Procli commentarium in Parmenidem, vel omnino vel
commodo certe tempore habere non potui.

Quod ipsae res de quibus disputat Proclus plerumque acerrimam animi
intentionem requirunt, quodque oratio ejus nec vario fuco libera et plena ver-

