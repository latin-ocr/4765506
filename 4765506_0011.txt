19

 

supra significatae editionis Valderianae indicatur simul cum Platone Procli
commentarium in Timaeum et in Politica in lucem emitti, itaque eadem pagina
Platonicorum operum index finitur qua incipit Procleorum, sequitur ordo charta-
rum omnium, tam earum quae Platonem quam quae Proclum continent, absoluto
deinde Platone Procli sequuntur commentarii suis paginarum numeris insigniti
et novo titulo instructi hoc: Εἰς τὸν τοῦ Πλάτωνος Ίῖμαιον ὕπομνημάτων Πρόκλου
βιβ. ε. ἁπάσης φιλοσοφίας τῆς παλαιᾶς θησαυρός. καὶ εἷς τὴν τοῦ αὐτοῦ πολιτικὴν
χαλεπωτέρων ζητημάτων ἁπάντων ἐξήγησις. ἔργον ὑπέροχον. Horum deinde addita
est interpretatio latina ; locus et annus editionis in titulo indicatus non est,
sed in fine graeca oratione exponitur impressum esse opus Basil. ap. Jo. Vald.
anno 1534 addito etiam die θαργηλιῶνος τριςκαιδεκάτῃ (in fine praefationis est:
·Basileae, Calend. Martii, An. M.D.XXX1111.-). Hinc bibliopego fortasse cui-
dam alteram Basileensem Procli editionem deberi conjicio.

Sed restat suspicio quaedam non unam nec duas sed tres vel plures etiam
esse Basileenses Procli editiones. Satis magnum enim additamentum Scholio-
rum in Platonis Timaeum in Berolinensi et in Londinensi et in Turicensi Pla-
tonicorum operum editione his infertur verbis: »Non aliena fortasse ab hoc
loco, quae codex Paris. Reg. 1832 (f. 37. r. - 46. v.) habet pro illis Procli
(ed. Basil. prim. p. 374, 33—388, 19) ὅλοις τὴν αὐτὴν —⁴ εἰσὶν αἳ &comtes-- Hinc
igitur qui colligeret minimum tres esse Basileenses Procli editiones certe verba
supra posita male explicavisse dici non posset, et quod in Valderiana editione
commentarius in Timaeum p. 348 finitur indeque usque ad p. 433 dissertationes
de Politia leguntur, tantum eo videtur valere ut intelligatur non primam illam
esse editionem sed vel secundam, vel tertiam3 quamquam quae sint vel possint
esse reliquae editiones, ne conjectura quidem ulla assequi possum, siquidem et
altera illa anni 1534 editio quaeque anno 1556 prodiisse fertur errori haud dubie
debentur, et qui Valderiana antiquiorem vel omnino allam quam de quibus
disputatum est novisse se dixerit, quantum ego scio, extitit nemo, et Sim. Gry-
naeus tantum non ad verbum a se primo Procli illa scripta in lucem emitti
dicit, quem virum eo tempore diutius jam graecarum literarum Basileae pro·
sessorem et ob doctrinam morumque probitatem a summis viris maximis hono-
ribus dignum habitum vel ridiculae inscitiae vel fraudis etiam accusare, ne

quid gravius dicam, permagnae esset temeritatis. Quid autem quod verba
3*

